# Deadline 1

### Luo itsellesi Github-repositorio, jonka nimi vastaa projektiasi.
* Esimerkiksi jos harjoitustyösi aihe on Monopoli ylimääräisellä blingillä niin repositoriosi voit nimetä vaikkapa Swagopoliksi.
* Älä siis valitse nimeksi geneerisiä 'Javalabra' tai 'OhHa'.
* [Git-ohje](Git-ohje.md)

### Luo uusi Netbeans-projekti repositoriokansioosi
* Luo projekti ja konfiguroi Maven ja PIT [näiden ohjeiden](Maven-ja-PIT.md) mukaisesti.
* Samalla kansioon pitäisi ilmestyä .gitignore -tiedosto

### Kirjoita aihemäärittely

**HUOM!** Kaikki kurssin dokumentaatio kirjoitetaan käyttämällä [Markdownia](https://help.github.com/articles/markdown-basics/). Tyylittele palautuksesi asianmukaisesti ja lisää jatkossa kaikki tekemäsi kuvat myös md-tiedostoihin edellämainittujen ohjeiden mukaisesti. Mikäli markdownia ei ole käytetty asianmukaisesti voi se johtaa palautuksessa nolliin pisteisiin dokumentaation osalta. 

Lyhyt kuvaus toteutettavasta ohjelmasta tiedostoon **aiheenKuvausJaRakenne.md**. Kuvauksen ei tarvitse olla kovin pitkä eikä kattava. Kuvaus tarkentuu myöhemmin, aluksi dokumentoidaan vain ideat, joiden pohjalta työtä lähdetään tekemään. Kuvaus sisältää muutaman tekstikappaleen pituisen yleiskuvauksen.

Tee aihemäärittelystä md-tiedosto. Nämä tiedostot ovat siis GitHubin tukemia Markdown-tiedostoja, joihin on mahdollisuus lisätä omia muotoiluja. Kannattaa tutustua  [Markdownin perusteisiin](https://help.github.com/articles/markdown-basics) ja [GitHub Flavored Markdowniin](https://help.github.com/articles/github-flavored-markdown). Tyylitietoisimmat voivat etsiä lisää kikkoja [tästä kattavasta oppaasta](http://guides.github.com/overviews/mastering-markdown/). Kaikki kurssilla kirjoitettava dokumentaatio tulee olemaan md-tiedostoissa. Md-tiedostoja voi editoida myös suoraan GitHubissa.

Aihemäärittelylle hyvä muoto on seuraava:

**Aihe:** ilmoittautumisjärjestelmä
Toteutetaan järjestelmä, jonka avulla ylläpidetään tietojenkäsittelylaitoksen kurssitietoja sekä tietoja kursseille ilmoittautuneista opiskelijoista... [lisää tekstiä 1-2 tekstikappaleen verran]

**Käyttäjät:** Opiskelija ja Opetushallinto

**Kaikkien käyttäjien toiminnot:**
* järjestelmään kirjautuminen
  * onnistuu jos salasana ja käyttäjätunnus oikein
* kaikkien kurssien listaus
* ...

**Opiskelijan toiminnot:**
* ilmoittautuminen
  * onnistuu jos kurssi ei ole täynnä ja opiskelija ei ole jo kurssilla
* omien ilmoittautumisten listaus
* ...

**Opetushallinnon toiminnot:**
* uusien kurssien lisäys
* tietyn kurssin ilmoittautujien listaaminen
* ...

### Aloita tuntikirjanpito

* Muoto: md-tiedosto
* Pidä kirjaa harjoitustyöhön käyttämästäsi työmäärästä
* Käyttämäsi työmäärä ei vaikuta arvosanaan, joten ole rehellinen
* Merkitse aina vähintään päivämäärä, käyttämäsi aika ja ajankäytön kohde
* Kirjoita tuntikirjanpito tässä muodossa:
```
### Tuntikirjanpito
Päivä | Tunnit | Kuvaus
--------------- | ----- | ------
01.01.2016 | 1.5h | Aiheen suunnittelua ja repon luonti
... | ... | ...
```
Ylläoleva markdown näkyy GitHubissa vastaavasti:
#### Tuntikirjanpito ####
Päivä | Tunnit | Kuvaus
--------------- | ----- | ------
01.01.2016 | 1.5h | Aiheen suunnittelua ja repon luonti
... | ... | ...

### Noudata kansiorakennetta

Kansiorakenne näyttää sen, miltä projektikansion pitäisi näyttää kurssin lopulla. Esimerkiksi Javadoc-kansiota tai käyttöohjeita ei tarvitse kuin kurssin lopussa. Noudata selkeää kansiorakennetta kuitenkin heti alussa. 

Kansiorakenne:
* Harjoitustyösi juurikansio (Repositoriokansio)
  * README.md
  * ohjelmasinimitähän/ (Netbeansin projektihakemisto)
  * javadoc/ (Generoitu dokumentaatio, vaaditaan vasta loppupalautuksessa)
  * dokumentaatio/
    * pit-raportti/
    * checkstyle-raportti/
    * aiheenKuvausJaRakenne.md
    * testausdokumentti.md
    * käyttöohjeet.md
    * tuntikirjanpito.md
    * luokka- ja sekvenssikaaviot.png tai .jpg

### Palauta Githubiin ja rekisteröi itsesi kurssin labtooliin

Puske (push) kaikki edellä tehdyt muutokset ja lisäykset Githubiin Git-ohjeiden mukaisesti.
Rekisteröi itsesi kurssin labtooliin osoitteessa: http://tktl-labtool.herokuapp.com/register. **Valitse listasta periodiasi vastaava kurssi (esim. Javalabra2017-1 vastaa ykkösperiodin kurssia vuonna 2017).** Periodit 5/alkukesä ja 6/loppukesä viittavat kesän opintojaksoihin. Rekisteröitymiseen tarvitset nimesi, sähköpostiosoitteesi, opiskelijanumerosi, harjoitustyöaiheesi ja Github-repositoriosi http-osoitteen.

**Palautuksia ei lähetetä sähköpostilla. Jos törmäät ongelmiin, niin älä jää murhehtimaan yksinäsi, vaan lähetä sähköpostia ohjaajille. Palautukseksi katsotaan viimeisin ennen deadlinea tehty Github pushaus. Ohjaajat siis seuraavat edistymistä suoraan Github-repositoriosi kautta ja antavat palautetta työstäsi pajassa sekä labtoolin välityksellä** http://tktl-labtool.herokuapp.com/mypage
